[

{
"title":"မတူကွဲပြားမှု နဲ့ ငြိမ်းချမ်းရေး",
 "auprofile":"https://drive.google.com/uc?export=download&id=1rzC1_GgemrtbDgNmvUaFAwF-cU4pUKlm", 
 "auname":"ကို​ရွှေမျိုးဝင်း", 
 "aulink":"https://myowinblog.blogspot.com/?m=1&zx=a93e055d6b1609fa", 
 "date":"5/24/2021 10:56:00 AM", 
 "book":"       ဖက်ဒရယ်ဆိုတဲ့ စကားလုံးက ဗဟိုအစိုးရရဲ့ ​အုပ်ချုပ်မှုအောက်မှာ ပြည်နယ်တွေက ကိုယ့်နယ်ကို စီမံအုပ်ချုပ်ရတဲ့ စနစ် ။ ဗဟိုအစိုးရက ဥပဒေပြုတယ် ။ ပြည်နယ်တခုမှာ ပြဿနာ ဖြစ်ပေါ်ခြင်း ၊ ကျူးကျော်ရန်စခြင်း ခံရပါက ဗဟိုအစိုးရက ကျနိပြည်နယ်များနဲ့ စုပေါင်းအားနဲ့ စုစည်းကာကွယ်ပေးရမယ့် တာဝန်ရှိတယ် ။ ပြည်နယ်အစိုးရတွေက ဥပဒေကို ကျော်လွနိပြီး မိမိတိုင်းရင်းသားတွေ အပေါ် နိုင်ထက်စီးနင်း ပြုမူလာရင် ဗဟိုအစိုးရက တရားမျှတအောင် ဆောင်ရွက်ပေးမယ် ။
   ကွန်ဖက်ဒရိတ် စနစ်ဆိုတာ ပြည်နယ်တွေက ကိုယ့်နယ်ကို အုပ်ချုပ်မယ် ၊ ကိုယ်ပိုင်ဥပဒေပြုမယ် ၊ ကိုယ့်ပိုင်စစ်တပ်ဖွဲ့မယ် ၊ ဗဟိုအစိုးက ဝင်ရောက်စွတ်ဖက်ခွင့် မရှိသလောက် သြဇာအာဏာ အကုန်နီးပါး ရယူထားမယ် ။
      ရှင်းအောင် ပြောရမယ်ဆိုရင် ဖက်ဒရယ်စနစ်သည် ဗဝိုအစိုးရမှာ ငြဇာအာဏာ အများစု ရှိတဲ့ စနစ်ဖြစ်တယ် ။
    ကွန်ဖက်ဒရိတ်စနစ်ကတော့ ပြည်မယ်တွေကပဲ ငြဇာအာဏာကြီးပြီး ဗဟိုအစိုးရဆိုတာ စည်းမျည်းခံဘုခံ အဆင့်ပဲ ထားချင်တဲ့ အနေအထားပါ ။
    ယနေ့ ငြိမ်းချမ်းရေး ဆွေးနွေးပွဲများ မအောင်မြင်ရတဲ့ အဓိက အချက်ကတော့ တိုင်းရင်းသားတွေက ဖက်ဒရယ်ပါ ပြောပြီး ကွန်ဖက်ဒရိတ်အဆင့်ထိ လက်ကုန်နှိုက်ယူချင်နေကြတယ် ။
     အစိုးရကလည်း ပြည်ထောင်စုကြီး ချက်ခြင်းပြိုကွဲ ချိနဲ့သွားနိုင်တဲ့ ကွန်ဖက်ဒရိတ်ကို မပေးနိုင်ဘူး ။ ဖက်ဒရယ်တောင် ရာနှုံးပြည့် မပေးချင်သေးဖူး ။ 
    ဒီတော့ သူပုန်ထကြတယ် ။ အစိုးရက သူပုန်တွေကို လိုက်လည်း မလိုက်လျောနိုင်ဖူး ၊ ပြတ်ပြတ်သားသား နှိမ်နင်းပါလား ဆိုတော့လည်း တိုင်းရင်းသားခြင်း ဘာညာနဲ့ ကြောင်ချီးမူဝါဒ ချထားတယ် ။
     ဒီလိုနဲ့ နှစ် ၇၀ ကျော်အထိ အမြစ်မပျက်တဲ့ ပြည်တွင်းစစ်နဲ့ပဲ ပြည်သူတွေ ဆင်ရဲနေကြရတယ် ။ သေနတ်ကိုင်ထားသူတွေ ချမ်းသာကုန်တယ် ။ 
     ဒီပုံနဲ့ နောက်ဘဝအထိ ငြိမ်းချမ်းရေး မရဖူး ။ ဖက်ဒရယ်နဲ့ ကွန်ဖက်ဒရိတိကို မကွဲပြားတဲ့ နိုင်ငံရေးသမားတွေက လွှတ်တော်တက်ဆွေးနွေးနေကြသရွှေ့၊ ရန် / ငါ မပြတ်တဲ့ မူဝါဒတွေ ရှင်သန်နေသရွှေ့ ငြိမ်းချမ်းရေးက ရွှေ​ပြည်တော်မျှော်တိုင်းဝေးပါပဲ ။
     
   မျိုးဝင်း", 
 "image":"https://i.pinimg.com/736x/0c/76/b5/0c76b5960dca3bfdc2d7adbac614a4e7.jpg", 
 "paid":"false",
 "vdo_url": ""
},

{
"title":"ကြားသမျှ တွေးမိသမျှ",
 "auprofile":"https://drive.google.com/uc?export=download&id=1rzC1_GgemrtbDgNmvUaFAwF-cU4pUKlm", 
 "auname":"ကို​ရွှေမျိုးဝင်း", 
 "aulink":"https://myowinblog.blogspot.com/?m=1&zx=a93e055d6b1609fa", 
 "date":"5/25/2021 07:17:00 AM", 
 "book":"ဒီနေ့ လိုင်းပေါ်မှာ ပွနေတဲ့ ပြဿနာတွေထဲ တရားရုံးမှာ ဒေါ်စုကြည် နဲ့ ရှေ့နေ တွေ့ပြီး ဒေါ်စုကြည် ပြောတယ် ဆိုတဲ့စကားက ဟုတ် မဟုတ် ငြင်းနေကြပါတယ် ။
      ဟုတ်မဟုတ် ပြောရခက်ပါတယ် ။ ဥပဒေအရ ရှေ့နေနဲ့ တွေဆုံရတဲ့ ကာလမှာ နှစ်ဦးခြင်း တွေ့ခွင့်ရှိပါတယ် ။ ဒီတော့ ဒေါ်စုကြည် ပြောခြင်းမပြောခြင်းက ပြဿနာ မဟုတ်ပါဘူး ။ သူဘာသာ ပြော ပြော မပြော ပြော အပြင်က ငရဲသားပေါက်တွေက သူတ်ု့စွမ်းသလောက် ဖျက်ဆီးနေကြတာ မျက်မြင်ပါပဲ ။
      အရေးကြီးတဲ့ အချက်က နစက သည် ဒေါ်စုကြည်ကို ဒီလို ဗရုတ်ဗယက် အခြေအနေမှာ ဘာကြောင့် ရုံးထုတ်ကြသလဲ  ?
       အရေးကြီးတဲ့ စစ်ချက် တခုမှ မလုပ်ပဲ ရုံးချိန်းပေးရုံပဲ ဆောင်ရွက်ခဲ့ကြတာ ဘာကြောင့်လဲ တွေးစရာပါ ။
         နစက အနေနဲ့ ကမ္ဘာကို အသိပေးအချက်ပြခဲ့တာလို့ တွေးဆချင်ပါတယ် ။
        ဒေါ်စုကြည်ကို ကျန်းမာစွာ စောင့်ရှောက်ထားတယ် ။
      ဥပဒေနဲ့အညီ ပွင့်လင်းမြင်သာစွာ တရားစီရင်မယ် ၊၊
        ပြင်ပက ဆူပူမှုတွေအတွက် ပြည်သူတွေ စိုးရိမ်နေပေမယ့် နစက အနေနဲ့ သောက်ရေးလုပ်စရာ အဆင့် မဟုတ်ဖူးဆိုတာ သိနေလို့ ဖြစ်ပါမယ် ။
        တခုအမြတ်ထွက်တာက ဒေါ်စုကြည်နဲ့ ပြင်ပကမ္ဘာအတွက် စကားသယ် စကားဝယ် လုပ်နိုင်တဲ့ ရှေ့နေအတွက် ဘယ်လို ထိမ်းချုပ်ရမလဲ ဆိုတာ ကြိုတင်ပြင်ဆင် ဖို့ အဖိုးတန် သတိပေးချက် ရလိုက်ပြတာပါပဲ ။
         နောက်တခုက စိတ်မကောင်းစကာ သတင်းဖြစ်ပါတယ် ။ သက်န်းကျွန်းက မဂ်လာဆောင် လက်ဖွဲ့ ထဲ ဗုံးထည့်ပေးလို့ သတို့သမီး အပါအဝင် အပြစ်မဲ့ပြည်သူတွေ သေကျေ ဒဏ်ရာ ရခဲ့တဲ့ သတင်းဖြစ်ပါတယ် ။
         အင်မတန်ယုတ်မာတဲ့ အပြုအမူတွေကို လုပ်လာကြပါပြီ ။ နစက အနေနဲ့ အောက်ခြေအဆင့် ရှင်းလင်းရေး ဆောင်ရွက်ပေးဖို့ အချက်ပြနေပါပြီ ။
         ယခုလို အကြမ်းဖက်နေကြတာဟာ တပ်မတော်ကို မုန်းတီးလို့ လုပ်နေ​ကြတယ်ဆိုတာ နစက သိဖို့ကောင်းပါပြီ ။ ပြည်သူထဲက လာနေတဲ့ အကြမ်းဖက်သမားတွေကို ပြည်သူကပဲ ဖော်ထုတ်နိုင်မှာပါ ။
       ဖော်ထုတ်နိုင်တဲ့ ပြည်သူတွေဟာ ဖအေပျောက်နေပါတယ် ။ ရဲ ကိုလည်း မယုံရဲ ၊ ထွေအုပ်ကလည်း ငါးနှစ်လုံး NLD နဲ့ ပေါင်းစားလာတဲ့ လူတွေ ပဲ ဆပ်လက်တာဝန်ပေးထားတော့ သတင်းမှန်ပေးရဲသူ မရှိသလောက် ဖြစ်နေတာ မြေပြက်အနေအထား အမှန်ဖြစ်ပါတယ် ။
        နောက်တချက်က ၅၀၅ သမားတွေ ပြန်လာချင်ရင် လက်ခံမယ်လို့ TV မှာ ကြေညာနေပါတယ် ။ အချို့ ဝေလေလေ အဆင့်တွေ ပြန်လာချင်ကြပါတယ် ။ အောက်ခြေ ရပိကျေး မြို့နယ် အဆင့်တွေက မရဖူး ဖမ်းမယ် ဆိုလို့ မပြန်ရဲကြသူတွေ ရှိနေပါတယ် ။
       အချို့မြို့နယ်တွေမှာ သက်ဆိုင်ရာ ထွေအုပ် ရဲ စရဖ တို့ကနေ ငွေတောင်းပြီး ပြန်လာခိုင်းတဲ့ သတင်းတွေလည်း ထွက်နေပါပြီ ။ အမှန်တိုင်း အာမနာတမ်းပြောရမယ်ဆိုရင် ထွေအုပ် ရဲ နဲ့ စရဖ ဆိုတာ တသက်လုံးက လိုင်းကြေးစားပြီး အသားကျနေသူတွေ ဖြစ်ပါတယ် ။
         မပြတ်သားတဲ့ ညွှန်ကြားချက် နဲ့  ဥပဒေ​​တွေအကြား ဟနေတဲ့ အပေါက်ကနေ ငွေ ရှာ ကြွမ်းကျင်လှတဲ့ အဖွဲ့တွေရဲ့ အကွက်ဖြစ်နေပါတယ် ။ ၅၀၅ ကို ဘယ်လိုလူတွေ ကင်းလွတ်ခွင့်ပေးမယ်ဆိုတာ တိကျစွာ ထုတ်ပြန်မှသာ အဆင်ပြေပါမယ် ။
           သက်န်းကျွန်းဖြစ်ရပ် အတွက် များစွာ ဝမ်းနည်းဖွယ်ကောင်းလှသလို GZ တွေရဲ့ နိဂုံးချုပ်ရမယ့် နောက်ဆုံး အချိန် အဖြစ် ရှုမြင်မိပါတယ် ။ ဒါပေမယ့် သာမန်ပြည်သူတွေ အတွက် ထိတ်လန့်မှု ပြေပြောက်စေရန်လည်းကောင်း ၊ တပ်မတော်အပေါ် အားကိုးလေးစားလိုစိတ် ပျောက်ကွယ်မသွားစေရန် လည်းကောင်း အလျှင်အမြန် အားထည့် ချေမှုံးပြမှသာ ပြည်သူတွေ ယုံကြည်လာပါလိမ့်မယ် ။

          မျိုးဝင်း", 
"image": "https://i.pinimg.com/736x/ab/85/7e/ab857e6b8aa1526839fa2b780bf53194.jpg", 
 "paid":"true",
 "vdo_url": ""
},

#{
"title":"Perfect Partner (or) My Secret Partner",
 #"auprofile":"https://lh3.googleusercontent.com/4uzSXnd2DjdGLfjGdfrZUBL7o5qMduBTHN9h5_Vk92-QTpvCNGzcc1ch5KkEUwrsYzA", 
#"auname":"Channel Myanmar", 
 #"aulink":"https://channelmyanmar.org/18-perfect-partner-2011-my-secret-partner/", 
#"date":"November 17, 2011", 
#"book":"Perfect Partner (or) My Secret Partner ဆိုတဲ့ဒီဇာတ်ကားက ကိုရီးယား 18+ ဇာတ်ကားတွေထဲ တော်တော်မိုက်တဲ့ဇာတ်ကားပါ…မိုက်တယ်ဆိုတာ ဇာတ်လမ်းဇာတ်ကွက်ရော သရုပ်ဆောင်တွေရော ကွက်တိကျသလို ရီလဲရီရပါတယ်။ Adult,Comedy,Romance,Drama အမျိုးအစားဖြစ်တာကြောင့် အချစ်အကြောင်းကို နူးညံ့စွာ ပုံဖော်ရာမှာ ထည့်ပြသင့်တာအကုန် ထည့်ရိုက်ပြထားတဲ့ ကိုရီးယားဇာတ်ကားပါပဲ။ သရုပ်ဆေင်တွေကတော့ မင်းသား Kim Young Ho , Kim San-ho တို့ဖြစ်ပြီး မင်းသမီးတွေကတော့ Kim Hye Sun နဲ့ Chae-Yi Yoon တို့ဖြစ်ပါတယ်။ အချစ်မှာအသက်အရွယ်က အရေးမပါဘူးဆိုတဲ့အကြောင်းနဲ့ အချစ်မှာ ဘာတွေပဲအရေးပါလဲဆိုတာ ဒီဇာတ်ကားက ရှင်းပြပါလိမ့်မယ်။ WEBRip 1080p Quality ထိ တင်ဆက်ထားပြီး အဲ့ Version မှာ ဆင်ဆာဖြတ်ခံထားရတဲ့အခန်းတွေကို DVD ခွေကနေ ပြန်ယူပြီး ပေါင်းထည့်ပေးထားတာမလို့ ဆင်ဆာအခန်းတွေပါ ပါဝင်တဲ့ 1080p Uncut Version ဖြစ်ပါတယ်။", 
#"image":"https://channelmyanmar.org/wp-content/uploads/2015/07/mjploahtwgbm.jpg", 
#"paid":"false",
#"vdo_url": #"https://www.googleapis.com/drive/v3/files/1jpNtKNgST37GHbHJewRX5qqX_3XSIhjY?alt=media&key=AIzaSyAt-eOHBs0XUENXhtydXGlmM657EwYdD0c"
},

{
"title":"ကိုကြီးစိုးရဲ့ အင်တာဗျူး",
 "auprofile":"https://drive.google.com/uc?export=download&id=1rzC1_GgemrtbDgNmvUaFAwF-cU4pUKlm", 
 "auname":"ကို​ရွှေမျိုးဝင်း", 
"vdo_url": "", "aulink":"https://myowinblog.blogspot.com/?m=1&zx=a93e055d6b1609fa", 
 "date":"5/25/2021 06:19:00 PM", 
 "book":"မနက်လင်းတာနဲ့ ရောက်လာတဲ့ ကိုစိုးနဲ့အတူ လက်ဖက်ရည်ဆိုင် ထွက်ခဲ့ကြပါတယ် ။ စားသောက်ပြီးတာ နဲ့ ရေနွေးကြမ်းနဲ့ လေကန်ကြတာပေါ့ ။
soe: ငမျိုးရေ မင်းပြောခဲ့တဲ့ လိုင်ဇာကို တိုက်မယ်ဆိုတဲ့ ကိစ္စ ဘာထူးသေးလဲ ကွ
myo: ကျနော်ကြားတာကတော့ စပြီး အမြည်းကျွေးနေပြီလို့ ကြားတာပဲ မြို့တွင်းတိုက်ပွဲအထိ လုပ်ရမှာ ဆိုတော့ ခါတိုင်းလို ခံစစ်တောင်ကုန်းတိုက်ပွဲနဲ့ မတူတဲ့ ဗျူဟာတွေ သုံးကြမယ်ထင်တာပဲ ဗျ
soe: အေး သူတို့က မြို့ထဲမှာ လှိုဏ်ခေါင်းတူးပြီး တိုက်မယ်ထင်တယ် ဗီယက်နမ်စနစ်ပေါ့ ဂရုစိုက်ဖို့ လိုမယ် ကွ
myo: တပ်မတော်က မြို့သိမ်းတိုက်ပွဲ ကျွမ်းကြင်ပါတယ် မြန်မာတနိုင်ငံလုံး ပြန်သိမ်းလာခဲ့တဲ့ အတွေ့အကြုံတွေကို တိုက်ခိုက်ရေးကျောင်းတွေမှာ စနစ်တကျ သင်ပေးပါတယ် ၊ ခေတ်မှီ ဒုံးတွေ ဗုံးတွေက လှိုဏ်ခေါင်းတွေကို ဖျက်ဆီးနိုင်ကြမှာပါ
soe: အေးကွာ KIA ကတော့ အပြတ်ရှင်းမှ ရတော့မယ် ဂြိုလ်ထောက်လွန်းတယ် ကွ
myo: ရှင်းပါလိမ့်မယ် တားမယ့် ကြောင်တောင်တောင် သမ္မတတွေလည်း မရှိတော့ပါဘူး
soe: မရှင်းခဲ့ရင်ကောကွာ
myo: ပြည်သူတွေ တွေးစပြုနေတဲ့ တပ်မတော်က သူပုန်မွေးမြူရေး လုပ်ပြီး လုပ်စားနေသလား ဆိုတဲ့ ထင်မြင်ချက်ကို အတည်ပြုယုံပေါ့ ဗျာ ရှင်းနေတာပဲ
soe: ဟိုက်  မင်းကတော့ လုပ်ပြီ ထားကွာ ဆက်မေးချင်တာ ကယားကိစ္စ
myo: ကယားပြည်နယ်မှာ ဖြစ်နေတာ ပေါ့သေးသေးတော့ မဟုတ်ဖူး ဂရုစိုက်ရမှာ ဗျ
soe: အေး မနေ့က ဒီမောဆိုးရဲစခန်း ထပ်တိုက်တယ်ဆို
myo: အဲဒါပြောတာ လေ မပေါ့နဲ့ဆိုတာ ချင်း နဲ့ ကယားဆိုတာ အတ္တကြီးတဲ့ လူမျိုး ဖွံ့ဖြိုးမှု အနည်းဆုံးဒေသ အဲဒါကို ခြေကုတ်ယူနေကြလို့ သတိပေးတာ ဗျ
soe: ရဲ တွေကို ချီးကျူးရမယ်ကွ လူ ၂၀ လောက်နဲ့ ၁၃ နာရီ ကြာအောင် ခုခံနိုင်တာ နည်းတဲ့စွမ်းရည် မဟုတ်ဖူး
myo: မှန်တယ် ရဲတွေကို ချီးကျူးရမယ် ပြီးတော့ သက်ဆိုင်ရာ တပ်မှူးကို ရှုံ့ချရမယ်
soe: ဟ ဘာဆိုင်လဲ ကွ
myo: ဒီမောဆိုးလို နေရာမျိုးကို 13 နာရီကြာမှ စစ်ကူရောက်အောင် ပို့နိုင်တဲ့ အရည်အချင်းဟာ ရှက်စရာပဲ ၊ ရဟတ်ယာဥ်တွေ တင့်တွေ သံချပ်ကာတွေ အစုံရှိနေတာကို 13 နာရီကြာမှ စစ်ကူရောက်တယ် ဆိုတာ ကယားကို ရောက်ဖူးသူတွေ ရီကြလိမ့်မယ်
soe: လမ်းပန်းဆက်သွယ်ရေး ကောင်းလို့လား
myo: ကောင်းတာပေါ့ ဗျာ ကတ္တရာလမ်းမှ ဖြူးနေတာပဲ ရဟတ်ယာဥ်လဲ ရှိနေတာကို ဘာလို့ကြာနေရတာလည်း မိုးဗြဲမှာ သေထားတာ မြေမကျသေးဖူး အတော်နေစိမ့်တဲ့ တပ်မှူးပဲ စခန်းကျသွားရင် ရဲ ၂၀ လောက် သေရအုံးမယ်
soe: လခွမ်း သူများတွေက ချီးကျူးနေချိန်မှာ မင်းက ဆီလို အပေါက်ရှာ အပြစ်တင်နေသေးတယ်
myo: မဟုတ်ဖူး နောက်နောင် သတိထားသင့်တာကို ပြောတာ
soe: နေပါအုံးကွ ကယားတွေက NLD လက်ထက်မှာ NLD နဲ့ ပြဿနာ ဖြစ်ပြီး ဆန့်ကျင်ခဲ့တယ် အခုလည်း နစက ကို ဆန့်ကျင်တယ် ဘာသဘောလဲ
myo: လွတ်လပ်ရေး ရပြီးကတည်းက ပင်လုံစာချုပ် အိပ်မက်နဲ့ ကိုယ်ပိုင်နိုင်ငံထူထောင်ဖို့ စိတ်ကူးထားတဲ့ သူတွေမို့ အစိုးရ အဆက်ဆက် ပုန်ကန်နေတာ မဆန်းပါဖူး ဗျာ ထောင်ရတဲ့ အချိန် ထောင်ကြမှာပဲ
soe: ရခိုင်ကတော့ အေးချမ်းနေပါ့လား ဟ
myo: NLD မရှိတဲ့ နေရာ အေးချမ်းနေကတည်းက ဒါတွေရဲ့ တရားခံအစစ်က နယ်ခံ ရပ်ကျေး NLD တွေပါလို့ ကျနော် ပြောဖူးသားပဲ
soe: ကဲကွာ မင်းထင်မြင်ချက် အဆုံးသတ်မေးမယ် လိုင်ဇာ အခြေအနေ ဘယ်လိုရှိမလဲ
myo: တပ်ချုပ်ကြီး သူပုန်မွေးမြူရေး လုပ်ပြီး တိုင်းပြည်ကို မလိမ်ဖူးဆိုရင် လိုင်ဇာကို အပြီးသိမ်းမယ် နောက် အန္ဒိယနယ်စပ်အထိ KIA ကို ချေမှုံးလိမ့်မယ်
soe: OK ကယား ပြဿနာ ကရော
myo: အိညှောင့် အိညှောင့် နဲ့  မပြတ်မသား လုပ်မယ်ဆိုရင် နောက်ထပ် လိုင်ဇာ အသစ်ပေါ်လာမယ် ၊ ပြန်သားစွာ လုပ်မယ်ဆိုရင် အခုအခြေအနေ မှာ ထိုင်းဖက်ကလည်း ကူညီနေလို့ ကယားတွေ ပြေးပေါက်မရှိတုန်း အမြစ်ဖျက်လို့ ရနေပြီ ချဖို့ပဲ လိုတယ်
soe: ဆူပူမှုတွေ ချုပ်ငြိမ်းဖို့ က
myo: GZ ၁၈ နှစ်သား ပစ်တဲ့ ကျည်သည်လည်း လူကိုစေနိုင်တယ် ၊ မိဘ စကားတောင် နားမထောင်တဲ့ လူမိုက်လေးတွေကို တပ်ချုပ်ကြီးက သူ့စကားနားထောင်လိမ့်မယ် ထင်နေတာ ရူးကြောင်ကြောင်နိုင်တယ်ဆိုတာ သိပြီး အပြတ်ရှင်းဖို့ အမိန့်ပေးတဲ့ အချိန် ၊ NLD ရပ်ကျေး အမာခံတွေ ဖော်ထုတ် ဖမ်းဆီး ထိမ်းသိမ်းနိုင်တဲ့ အချိန် တိုင်းပြည်အေးချမ်းပြီ
soe: အေး ကောင်းတယ် မင်းလည်း အကောင့်သစ် ဖွင့်ထားပေတော့ GZ တွေက ဇူကာဖက်ကို အမေပေးထားကြတာ 😁😁😁
myo: ဟုတ်ပါ့ ဗျာ အကြမ်းဖက် နှိမ်နင်းဖို့ ပို့စ်တင်ရင်ကို အကောင့်ဖျက်နေတဲ့ ဇူကာဖက် ပါ ကဲ အချိန်ရှိတုန်း အကောင့်ဖွင့်ဖို့ ပြန်ကြစို့ ဗျာ


      မျိုးဝင်း", 
 "image":"https://i.pinimg.com/736x/bc/d9/4c/bcd94c3bffd5d2c4804004426a38b984.jpg", 
 "paid":"true"
},

{
"title":"ပါဝါ ရှယ်ယာ အနုပညာ",
 "auprofile":"https://drive.google.com/uc?export=download&id=1rzC1_GgemrtbDgNmvUaFAwF-cU4pUKlm", 
 "auname":"ကို​ရွှေမျိုးဝင်း", 
"vdo_url":"", "aulink":"https://myowinblog.blogspot.com/?m=1&zx=a93e055d6b1609fa", 
 "date":"5/26/2021 01:29:00 AM", 
 "book":"လွိုင်ကော်မှာ မူလကတည်းက သူပုန် ၇ ဖွဲ့လောက်ရှိတယ်။ ABSDF အပါအဝင်ပေါ့ ဗျာ ။ အင်အားအတောင့်ဆုံး ကိုထွန်းကျော်တို့ အဖွဲ့က နယ်ခြားစောင့်တပ်အဖြစ် ငြိမ်းချမ်းရေးယူထားကြတယ် ။ ကျန်တဲ့သူတွေက ကိုယ့်ဘာသာ ရပ်တည်နေကြပေမယ့် မြို့ပေါ်မှာပဲ နေကြတယ် ။ သူ့နယ် ကိုယ့်နယ် စီးပွားရေးပဲ လုပ်နေကြတာ များပါတယ် ။ အခု PDF တွေ နိဒါန်းပျိုးလာတော့ ကယားနီဆိုတဲ့ အဖွဲ့က ကူညီတယ်လို့ ကြားသိရပါတယ် ။ တနေ့က စခန်းတခု အတိုက်ခံရပြီးနောက် ယနေ့ မိုးဗြဲကို ထပ်တိုက်ပါတယ် ။ 
      မိုးဗြဲဆိုတာ လွိုင်ကော်ရဲ့ ဒီဖက်ကျလို့  လုံခြုံမယ်လို့ ထင်စရာရှိပါတယ် ။ နယ်မြေကျွမ်းသူတွေအတွက် လွိုင်ကော်ကို ကွင်းပြီး မိုးဗြဲကို ဝင်လာနိုင်တဲ့ လမ်း ၂ လမ်း အနည်းဆုံးရှိတာ သိကြပါတယ် ။ 
       ဒီးမော့ဆိုကနေ ကတ္တရာလမ်းရှိသလို သစ်ခိုးထုတ်တဲ့ လမ်းကတဆင့် မိုးဗြဲကို လာလို့လည်း ရပါတယ် ။ အင်အား ၆၀ လောက်နဲ့ လာတိုက်တယ်လို့ ကြားပါတယ် ။
      တပ်မတော်သား ၂ ဦးက ခုခံတယ် ။ အသေသတ်ပြီး ရဲ တွေ နဲ့ မိသားစုတွေကို ဖမ်းသွားသတဲ့ ။ အခုတော့ လမ်းတွေပိတ်ဆို့ပြီး ချေမှုံးရေး လုပ်နေပြီလို့ သိရပါတယ် ။ 
       ယမန်နေ့က ဖြစ်သွားတဲ့ ပြဿနာ ပူပူနွေးနွေးပဲ ရှိနေစဉ်မှာ ယခုလို အတိုက်ခံရတာ အလွန် ပေါ့ဆလို့ ဖြစ်ပါတယ် ။ ဒီးမော့ဆိုကနေ လွိုင်ကော်ကို ရှောင်ကွင်းသွားရတဲ့ ကားလမ်းတလျှောက်မှာ ကိုထွန်းကျော်တို့ နယ်မြေတွေကို ဖြတ်ရသလို ဂိတ်တွေလည်း ရှိနေပါတယ် ။
       ဖြစ်ပြီးမှ ပြန်လည်တိုက်ခိုက်ရတာထက် အင်အားစုဖွဲ့နေစဉ်မှာ ဖြိုခွဲသင့်ပေမယ့် ဆိုင်ရာ တိုင်းမှူးတွေ ဘာမှ ကြိုတင်သတင်းရယူ ဆောက်ရွက်တာ မတွေ့ရပါဘူး ။
        သက်ဆိုင်ရာ စစ်တိုင်းမှူးများဟာ စိတ်တိုင်းကျ စီမံကွပ်ကွဲနိုင်မှု ပါဝါ မရှိသလို ဖြစ်နေပါတယ် ။ ရခိုင်ကိစ္စမှာ တာဝန်ကျ ဗိုလ်ချုပ်တွေကို ခုံရုံးတင် အပြစ်ပေးပြလိုက်တာဟာ စစ်တိုင်းမှူးတွေ အတွက် မလုပ်ရဲ မကိုင်ရဲ ဖြစ်စေဖို့ တနည်း ရဲဝင့်တဲ့ သတ္တိတွေကို ရိုက်ချိုးခဲ့တာပါပဲ ။
      ယနေ့ တနိုင်ငံလုံး အနှံ့အပြား ဖြစ်နေရတဲ့ ဗုံးကွဲမှု ဖြစ်စဉ်တွေ ၊ PDF ဆိုပြီး ဆူပူထကြွ မှု တွေဟာ စစ်ရေး နိုင်ငံရေး လောဘကြီးနေတဲ့ တပ်ချုပ်ကြီးကြောင့်သာ ထိမ်းသိမ်းရ ခက်ခဲနေတာပါ ။
        ၈၈ တုန်းက ဦးစောမောင် နဲ့  ဆက်ခံသူ ဦးသန်းရွှေတို့ဟာ ကိုယ်တိုင်လုပ်တဲ့ အပိုင်းမှာ လုပ်ကြသလို ပါဝါရှယ်ယာခွဲဝေရာမှာ စစ်တိုင်းမှူးတွေကို ယုံကြည်စွာ အာဏာကုန်ပေးထားလို့ ဗုံးခွဲဖို့ အသာထား သီတင်းကျွတ် ဗျောက်ဖောက်ဖို့တောင် အတော်စဉ်းစားခဲ့ကြရတာပါ ။
      စစ်တိုင်းမှူးတွေကို ဦးခင်ညွှန့် ၊ ဦးတင်ဦး တို့နဲ့ ထိမ်းကွပ်ပြီး တိုင်းပြည်ကို စနစ်တကျ အုပ်ချုပ်စေခဲ့ရာ သိမှီသူတွေ ကြုံခဲ့ရသလို ကာလတိုအတွင်း အလွန်အေးချမ်းစွာ နေခဲ့ရပါတယ် ။
     ယခု နစက လက်ထက်မှာ တပ်ချုပ်ကြီးဟာ ရှိသမျှ အာဏာပါဝါ အားလုံးကို ဆုပ်ကိုင်ထားပါတယ် ။ စစ်ရေး နိုင်ငံရေး သူ့ကိုယ်စား ဘယ်သူတွေကို တာဝန်ပေးထားသလဲ?  ကျနော်တော့ မတွေ့မိပါဘူး ။
      သက်ဆိုင်ရာ စစ်တိုင်းမှူးတွေဆို ဘယ်သူတွေမှန်းတောင် မသိကြပါဘူး ။ တပ်ချုပ်ကြီးပြီးရင် ဘယ်သူ့ကို ပြည်သူတွေ သိကြသလဲ ။
ဒုချုပ်ကြီး လား  ?
 ဘယ်ကဏ္ဍမှာ ဒုချုပ်ကြီး စွမ်းစွမ်းတမံ ဆောင်ရွက်ထားပြီလဲ?  အောင်မြင်နေတယ် ထင်ပါသလား  ?
       ပြည်သူတွေ သိထားတဲ့အခြားသူ ရှိပါသေးသလား  ?  ဗိုလ်ချုပ်ဇော်မင်းထွန်း သိကြပါတယ် ။ သူ့အဆင့်ကလဲ ယူနစ်ပျက်နေတဲ့  စပီကာ အနေအထားပါပဲ ။
        တိုင်းပြည်တခုလုံးကို တဦးထဲက စိတ်တိုင်းကျ ချုပ်ကိုင်လွှမ်းမိုးနေရင် ဒီလို မနိုင်မနင်း ဖြစ်နေအုံးမှာပါပဲ ။
         ဗိုလ်ချုပ်ကြီး အဆင့်ရောက်နေတဲ့ စစ်ဖက် ထိပ်တန်းခေါင်ဆောင်များဟာ တပ်မတော်ရဲ့ နာမည်ကျော် ရေဗူးပေါက်တာ မလိုချင်ဘူး ရေပါတာပဲ လိုချင်တယ် ဆိုတဲ့ မူအရ အောင်မြင်စွာ ဆောင်ရွက်နိုင်ခဲ့ကြလို့ ဒီအဆင့်ထိ ရောက်နေကြတဲ့သူတွေချည်းပါပဲ ။
      ပြောချင်တာက ထိပ်တန်းစသ်ဘက်အရာရှိ မှန်သမျှ ကိုယ်ပိုင်စွမ်းရည် လုပ်ဆောင်နိုင်မှု ရှိပြီးသားလူတွေ ချည်းပါပဲ ။ သူတို့ကို တာဝန်ခွဲပေးပြီး ရဲရဲတင်းတင်း လုပ်ကိုင်ခိုင်းလိုက်ပါ ။
      ထုံးစံအတိုင်း ကုန်စျေးနှုံးပြဿနာ ဘယ်သူကိုင် ၊ ပြည်မစည်ပင်နယ်နမိတ်လုံခြုံရေး ဘယ်သူကိုင် ၊ နယ်စပ်လုံခြုံရေး ဘယ်သူကိုင် ၊ သောင်းကျန်းသူစစ်ဆင်ရေး ဘယ်သူ ၊ ဘဏ်ပြဿနာ ဘယ်သူ ၊ CDM ဘယ်သူ ၊ ၅၀၅ ကို ဘယ်သူကိုင် ဆိုတာမျိုး သူ့ကဏ္ဍနဲ့သူ ခွဲပေးကြည့်ပါ အမြန်ဆုံးဖြေရှင်းပြီး ဖြစ်ပါမယ် ။
      ယနေ့အနေအထားအရ တာဝန်ပေးအပ်ခြင်းများ ရှိကောင်းရှိနေမှာ ဖြစ်ပေမယ့် ပါဝါ ပေးမထားတဲ့ အတွက် အလုပ်ဖြစ်မှု နှေးကွေးနေပါတယ် ။
      နိဂုံးချုပ်ရမယ်ဆိုရင် တဦးတယောက်ထဲက အာဏာပါဝါအားလုံး ချုပ်ကိုင်ထားပြီး မိမိလူများအပေါ် ယုံကြည်စွာ အာဏာပါဝါခွဲဝေမှု မရှိတဲ့ အာဏာလောဘ ကြီးမားသော ခေါင်းဆောင်အောက်မှာ ထူးချွန်သော နောက်လိုက်ကောင်းများ နစ်နာနေကြမှာပါပဲ ။ ထို့အတူ တိုင်းပြည်လည်း ကျွဲကူးရေပါ ပျက်ဆီးမှု လမ်းကြောင်းပေါ် ရောက်သွားပါလိမ့်မယ် ။
         မျိုးဝင်း", 
 "image":"https://i.pinimg.com/736x/5d/58/13/5d581392350e9efee116ea2dff9e43e3.jpg", 
 "paid":"false"
},

{
"title":"မီဒီယာတိုက်စစ်", "auprofile":"https://drive.google.com/uc?export=download&id=1rzC1_GgemrtbDgNmvUaFAwF-cU4pUKlm", 
"vdo_url":"",
 "auname":"ကို​ရွှေမျိုးဝင်း", "aulink":"https://myowinblog.blogspot.com/?m=1&zx=a93e055d6b1609fa", 
 "date":"5/26/2021 02:55:00 AM", 
 "book":"ဆံပင်တိုတို ဂျင်းဘောင်းဘီ နဲ့ ခပ်ပွပွ ယောကျာ်းရှပ် ဝတ်ဆင်ထားပြီး ရှင်းသန့်နေတဲ့ ရုပ်သံတင်ဆက်သူ အမျိုးသမီးငယ်ရဲ့ တက်ကြွနေတဲ့ ဟန်ပန်ရယ် လွတ်လပ်ပေါ့ပါးနေတဲ့ ဝတ်စားဆင်ရင်မှုရယ်က ပရိတ်သတ်ကို ဆွဲဆောင်နေပါတယ်။ မြင်ကွင်းက လတ်တလော စစ်တလင်းဖြစ်ပြီးစ နယ်မြေတခုရဲ့ မီးခိုးငွေ့ မတိတ်သေးတဲ့ အနေအထားပါပဲ။ ရုပ်သံမှ တိုက်ရိုက်အစီအစဥ် အတွက် အမျိုးသမီးလေးဟာ မြေပြင်ရှိ ဒေသခံများ ၊ တပ်မတော်တပ်ဖွဲ့ဝင်များ နဲ့ တွေ့ဆုံမေးမြန်းပြီး ၊ ဖြစ်စဥ် တခုလုံးရဲ့ နိဒါန်း ၊ ဖြစ်ပျက်ဆဲကာလ နဲ့ နိဂုံးပိုင်းတွေ ကို ပုံဖော်နိုင်စွမ်းရှိတဲ့ အကွက်ကျကျ မေးမြန်းမှုတွေ ပြုလုပ်လျှက် သတင်းမှန်များ တင်ဆက်နေမှု အပေါ် ကြည့်ရှုသူတွေ အသက်မျှ မရှူနိုင်ပဲ စိတ်ဝင်တစား ကြည့်ရှုအားပေးနေကြပါတယ်။ နောက်တနေ့ အစီအစဥ်တခုမှာတော့ အဆိုပါ အမျိုးသမီးငယ်လေးဟာ တမင်ပြက်ဆင်ထားတဲ့ ဝတ်စားဆင်ရင်မှုနဲ့ မဟုတ်ပဲ သာမန် သွားလာလှုပ်ရှားနေသကဲ့သို့ တီရှပ်ပွပွ ဘောင်းဘီပွပွ လေးနဲ့ ရှင်းသန့်နေတဲ့ မျက်နှာလေးနဲ့ သွက်လက်စွာ မေးမြန်းနေပါတယ် ။
Q: ဗိုလ်ကြီးရှင့် ယခု မြင်နေရတဲ့ အမြှောက်တွေက ဘာအ​​မြှောက်လို့ ခေါ်ပါသလဲ
A: ဒါက ၁၅၅ ဟောင်ဝစ်ဇာလို့ ခေါ်ပါတယ်
Q: အမြှောက်ဆန်ကြီးတွေက အကြီးကြီးတွေ ပဲ နော် ဘယ်လောက်အကွာအဝေးအထိ ပစ်နိုင်ပါသလဲ နောက် အမြှောက်ဆန်က နှစ်မျိုးတွေ့နေရပါတယ် ဘာကွာပါသလဲ အမြှောက်ကျည်ံဆံ တခုကို ကမ္ဘာ့ပေါက်စျေး ဘယ်လောက် ရှိပါသလဲ ရှင့်
A: အမြှောက်က ၃၃ မိုင်အထိ ပစ်နိုင်ပါတယ် ၊ ကျည်ဆံက ဝယ်မယ်ဆိုရင် ရိုးရိုးကျည်ဆံက ကမ္ဘာ့ ပေါက်စျေး ကျပ် ၆ သိန်းပါ ၊ ဟိုဖက်က ကျည်ဆံကတော့ GPS စနစ်နဲ့ တွက်ချက်ပြီး ပစ်မှတ်ကို လုံးဝတိကျစွာ ပစ်နိုင်တဲ့ ကျည်ဆံပါ သူကတော့ ကမ္ဘာ့ပေါက်စျေး ကျပ်သိန်း ရာဂဏန်း အထိ ရှိပါတယ်
Q: ဟုတ်ကဲ့ မြန်မာ့တပ်မတော်က ကိုယ်ပိုင်အမြှောက်တွေ ထုတ်နေပါပြီလား ရှင့်
A: ဟုတ်ကဲ့ ထုတ်နေပါပြီ ပြည်ပက ဝယ်ယူထားတဲ့ အမြှောက်တွေလည်း အများအပြားရှိပါတယ်
Q: အရေးကြီးတဲ့ ကျည်ဆံကရော ထုတ်ပါသလား
A: ဟုတ်ကဲ့ တပ်မတော်လက်နက်ခဲယမ်း စက်ရုံတွေက အမြှောက်ကျည်တွေလည်း ထုတ်နေပါတယ် ဒါတွေက ပြည်တွင်းထုတ်တွေပါတန်ဖိုးကတော့ ဝယ်တာထက် အများကြီး သက်သာပါတယ်
Q: ဒါဆိုရင် သိန်းရာချီတန်တဲ့ အမြှောက်ကျည်ဆံကော ကိုယ်တိုင် ထုတ်နေပြီလား ရှင့်
A: ကျနော် ဖြေနိုင်တာထက် ကျော်လွန်နေတဲ့ မေးခွန်းဖြစ်သွားပါပြီ စစ်ရေးလျှို့ဝှက်ချက် အဆင့်ဖြစ်နေလို့ မဖြေပါရစေနဲ့
Q: ဟုတ် ကျေးဇူးပါရှင့်
        သွက်လက်ချက်ခြာတဲ့ ဟန်မူယာ ၊ အရေးကြီးတဲ့ မေးခွန်းတွေကြောင့် ကြည့်ရှုသူတွေ သဘောကျပါတယ် ။ နောက်သတင်းမှာတော့ အကြမ်းဖက် ဗုံးခွဲသူတွေကို အင်တာဗျူးတာပါပဲ။ သူတို့ဗုံးခွဲလိုက်လို့ နစ်နာသူတွေကို သူမအင်တာဗျူးထားတဲ့ ငိုကြွေးသံတွေကို ဦးစွာ တရားခံများကို ပြသပြီးမှ မေးခွန်းတွေ မေးနေချိန်မှာ နောင်တတရားတွေနဲ့ ဇစ်မြစ်တွေ ဖော်ထုတ်နိုင်ခဲ့ပြန်ပါတယ်။ ဒါတွေကတော့ ပြည်သူတွေ စိတ်ဝင်စားကြမယ့် မီဒီယာ တင်ဆက်မှု အနုပညာဖြစ်ပါတယ် ။ ဒီလိုများ ဆောင်ရွက်နိုင်ပြီ ဆိုရင် နိုင်ငံပိုင် မီဒီယာတွေ အပေါ် ကမ္ဘာကပါ စိတ်ဝင်စားလာနိုင်ပါတယ်။ ယခု မြဝတီ နဲ့ MRTV က သတင်းတင်ဆက်သူတွေဟာ ရုပ်ရည် ခန့်ညားထယ်ဝါ ကြပါတယ် ။ အသံသြဇာ ကောင်းလှပါတယ် ။ ဒါပေမယ့် အိဒ္ဒြေအပြည့်နဲ့ ပြုံးတာတောင် 50 % လောက်နဲ့ ​ပြည်သူသိ​ပြီးသား သတင်းဟောင်း​တွေ စုပြီး ည ၈ နာရီကျမှသတင်းရရှိပါတယ် ရှင် ဆိုတာလောက်နဲ့ စိတ်မဝင်စားကြတော့ပါဘူး။ သတင်းကို ပြည်သူတွေ စိတ်ဝင်စားဖို့ မြေပြင်ဆင်းယူကြပါ ၊ လွတ်လပ်ပေါ့ပါးစွာ ဝတ်ဆင်ကြပါ (အဝတ်စားဖိုး မိတ်ကပ်ဖိုး သက်သာအောင်😁) ၊ သွက်လက်ချက်ချာသော မိန်းမပျိုချောချောသန့်သန့်လေးများအား သတင်းတင်ဆက်ခိုင်းပါ (ကျားထုကြီးသည် ငယ်ရွယ်သူအလန်းဇယားများကို စိတ်ဝင်စားသကဲ့သို့ မ အုပ်စုသည်လည်း မ ခြင်းစိတ်ဝင်စားကြပါတယ် ဘာတွေဝတ်တယ် ဖိနပ်ကဘယ်လို နားကပ်က ဘယ်လို အစရှိသည်) တိုတိထိရောက်စွာ မေးခွန်းထုတ်ပါ ၊ အဂ်လိပ်လို စာတန်းထိုးပါ (ကမ္ဘာသိရန်) ၊ အဲသလို ပြင်ဆင်နိုင်မယ် ဆိုရင်ဖြင့် နစကရဲ့ မီဒီယာတိုက်ပွဲ အောင်မြင်နိုင်ပါလိမ့်မယ် ။ အဲလိုမဟုတ်ပဲ ရွှေဘိုမင်းကြိုက် မမကြီးတွေကို မိတ်ကပ် ၁၀ သားလောက် လူးခိုင်းပြီး ဝါတော် ၆၀ ရ ဆရာတော်ကြီးတွေရဲ့ အိဒ္ဒြေမျိုးနဲ့  သတင်းဟောင်းတွေကို ည ၈ နာရီက ပြောခိုင်းနေရင်ဖြင့် အလုပ်အကိုင် မရှိတဲ့ ပင်စင်စားတွေတောင် နေ့စဥ်ကြည့်မယ် မထင်........ 

        မျိုးဝင်း", 
 "image":"https://i.pinimg.com/736x/1d/d0/aa/1dd0aac9ccf087b05b80b21105df4203.jpg", 
 "paid":"false"
}

]